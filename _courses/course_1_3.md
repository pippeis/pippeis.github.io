---
layout: course
permalink: /courses/parent_course_1/course_1_3
author: Caterina
parentPath: parent_course_1
activeItem: course_1_3
title: Gravidanza
description: |-
  La gravidanza rappresenta un momento unico nella vita di una famiglia.
  È un periodo di grande trasformazione a vari livelli: fisiologico, cerebrale, fisico ed emotivo.
  Il corpo della mamma si adatta per accogliere e crescere una nuova vita.
  Anche il partner si trova a fronteggiare nuove emozioni e sensazioni. 
  È importante per tutti i membri della famiglia prendersi cura di questo momento così impegnativo e coinvolgente. 
  Per questo abbiamo pensato a vari percorsi che possano davvero accompagnarvi in questo cammino lungo una vita, tra 
  cui: corsi di accompagnamento alla nascita nel quale, oltre a fornire informazioni indispensabili per affrontare 
  l’evento nascita e il percorso verso la genitorialità,  si favorisce  anche la presa di contatto con la propria 
  interiorità, con i propri limiti, le paure, ma soprattutto con la propria forza e le proprie risorse.
courseDescription: |-
  Nel corso praticheremo yoga posturale per i comuni disturbi della gravidanza (mal di schiena, sciatalgia…), 
  esploreremo gli strumenti analgesici naturali per fronteggiare il dolore come il respiro, i vocalizzi, il movimento 
  e l’automassaggio, ci rilasseremo e faremo visualizzazioni guidate per rallentare, entrare in connessione con noi 
  stesse e la nostra creatura nella pancia. Ci sarà anche spazio per momenti di libera condivisione e letture tematiche 
  sulla maternità.
  BLESSINGWAY: Il B. è una festa tutta al femminile, intima e ricca di emozione che puoi regalare o regalarti. Si 
  tratta di un’antica tradizione che marca i riti di passaggio della donna (menarca, maternità, nozze, menopausa) 
  che oggi è sempre più diffusa. Nel caso dell’attesa la madre viene circondata da tutte le donne a lei più care e
  onorata per il dono che la vita sta facendo al mondo. La si abbraccia col proprio amore e i propri auguri di ogni 
  bene, le si trasmette forza e fiducia in vista del parto, le si fa sentire di poter contare, durante la nascita e 
  nei mesi successivi, su quella rete femminile di cui ogni donna ha legittimamente bisogno. Grazie a una doula si 
  possono creare dei piccoli rituali per alleviare l’ansia del parto o del puerperio e rendere la mamma conscia delle 
  proprie capacità. La parola d’ordine è “coccolare” con omaggi culinari, tisane rilassanti, piccoli regali simbolici 
  o utili…L’evento viene comunque personalizzato, dedicato alla donna, partendo sempre da chi è e da cosa desidera e 
  le invitate vengono contattate e coinvolte nei preparativi.

---