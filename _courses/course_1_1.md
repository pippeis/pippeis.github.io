---
layout: course
permalink: /courses/parent_course_1/course_1_1
author: Caterina
parentPath: parent_course_1
activeItem: course_1_1
title: Gravidanza
description: |-
  La gravidanza rappresenta un momento unico nella vita di una famiglia.
  È un periodo di grande trasformazione a vari livelli: fisiologico, cerebrale, fisico ed emotivo.
  Il corpo della mamma si adatta per accogliere e crescere una nuova vita.
  Anche il partner si trova a fronteggiare nuove emozioni e sensazioni. 
  È importante per tutti i membri della famiglia prendersi cura di questo momento così impegnativo e coinvolgente. 
  Per questo abbiamo pensato a vari percorsi che possano davvero accompagnarvi in questo cammino lungo una vita, tra 
  cui: corsi di accompagnamento alla nascita nel quale, oltre a fornire informazioni indispensabili per affrontare 
  l’evento nascita e il percorso verso la genitorialità,  si favorisce  anche la presa di contatto con la propria 
  interiorità, con i propri limiti, le paure, ma soprattutto con la propria forza e le proprie risorse.
courseDescription: |-
  Il nostro corso preparto nasce con l’obiettivo di promuovere e favorire il benessere della famiglia nascente 
  attraverso un percorso fatto di condivisione, confronto, approfondimento e consapevolezza. Riteniamo fondamentale 
  poter condividere le proprie emozioni, aspettative, gioie e paure in un luogo protetto, dove il sentire di tutti può 
  trovare un contenitore. Confrontarci con l’Altro nel quale ritroviamo le nostre vulnerabilità, le nostre difficoltà, 
  ma anche la nostra forza e magari nuove e creative soluzioni, può essere di grande aiuto. Il nostro spazio è pensato 
  per questo, non solo un luogo in cui si acquisiscono nuove informazioni su un momento della vita spesso tanto 
  complesso quanto lontano da noi, ma anche un rifugio dove poter potenziare le proprie risorse interne, fermandosi 
  un attimo e gettando uno sguardo alla nostra interiorità, ed esterne, cercando di comprendere come poter fare rete 
  intorno a noi. Nonostante il gruppo sia di enorme sostegno, ogni storia per noi è unica e così lo è ogni singolo 
  percorso, per questo motivo riteniamo che non esistano scelte giuste o sbagliate;  ogni persona, ogni coppia, ogni 
  nucleo familiare è irripetibile e dunque ci sarà la scelta migliore per quelle persone in quel preciso momento della 
  loro vita. Le varie figure professionali coinvolte si impegneranno a informarvi nel modo più chiaro e completo 
  possibile, facendo riferimento ai dati più aggiornati presenti in letteratura, in modo da darvi gli strumenti per 
  poter fare le vostre scelte con consapevolezza e intenzionalità. Questo bagaglio di conoscenze sarà utile sia quando, 
  come nella maggior parte dei casi avviene, tutto procede in modo fisiologico, sia quando purtroppo le cose non vanno 
  esattamente come ci eravamo immaginati e dunque veniamo chiamati a far fronte a situazioni complesse e talvolta anche 
  dolorose. Qualsiasi sarà la vostra traiettoria di vita, vorremmo che il nostro spazio possa diventare per voi, come 
  lo è per noi, un porto sicuro, dove trovare la strada che maggiormente risuona con voi. Buon cammino.

---